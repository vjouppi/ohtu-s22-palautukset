# Retrospektiivitekniikat

Ketterässä ohjelmistotekniikassa on muutamia erilaisia tapoja suorittaa retrospektiivejä.

## Start, Stop, Continue, More of, Less of Wheel

Tässä menetelmässä on tarkoitus tehdä yksi tai useampi juliste, jossa on viiteen osaan jaettu ympyrä, jonka osat ovat aloita, lopeta, jatka, enemmän, vähemmän.

Tiimin jäsenten kesken keskustellaan, että mitä pitäisi aloittaa tekemään, minkä tekeminen pitäisi lopettaa, mitä pitäisi jatkaa, mitä kannattaisi tehdä enemmän ja mitä vähemmän.

Jos osallistujia on paljon, kannattaa joukko pilkkoa pienryhmiin joista jokainen tekee oman julisteensa ja kirjaa sen ympyrän osiin omat havaintonsa edellämainituista viidestä aiheesta.

Menetelmälle on varattu aikaa 10-25 minuuttia riippuen ryhmän koosta.

## Glad, Sad, Mad.

Ryhmän jäsenet kirjoittavat korteille muistiinpanoja sprintin aikana tekemistään havainnoista. Muistiinpanot jaetaan kolmeen kategoriaan, jotka ovat Glad, Sad, Mad. Havainnot voivat liittyä tiimin sisäiseen työsktentelyyn tai ulkopuolisiin toimijoihin.

Kun muistiinpanot on tehty, ne esitellään muille ryhmäläisille ja kiinnitetään valkotaululle jaettuihin Glad, Mad tai Sad-alueisiin.

Tämän jälkeen muistiinpanot ryhmitellään niin, että samaa tarkoittavat laput niputetaan keskenään.

Ryhmittelyn valmistuttua läsnäolijat äänestävät, että mistä havainnoista keskustellaan enemmän. Scrum Master johtaa puhetta ja aiheet käydään läpi eniten ääniä saanut ensin. Keskustelijat yrittävät keskittyä löytämään tapoja ratkaista korteille nostettuja havaintoja. 

Aktiviteetille on varattu aikaa noin tunti, joka on jaettu suunnilleen tasan edellä mainittujen neljän osan kesken.
